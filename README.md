# PDX
PDX (Personal Data Expert) เป็นโปรแกรมคอมพิวเตอร์ ประเภทซอฟแวร์ปัญญาประดิษฐ์ (AI) สำหรับให้ความเห็นแก่เจ้าหน้าที่ของรัฐ เพื่อประกอบการพิจารณาจัดทำร่างคำสั่ง กรณีมีผู้ยื่นคำขอข้อมูลส่วนบุคคลต่อหน่วยงานของรัฐ ตามมาตรา 11 แห่งพระราชบัญญัติข้อมูลข่าวสารของราชการ พ.ศ. 2540 และพระราชบัญญัติคุ้มครองข้อมูลส่วนบุคคล พ.ศ. 2562 ซึ่งเจ้าหน้าที่ของรัฐที่เกี่ยวข้องยังขาดความรู้ความเข้าใจเกี่ยวกับการพิจารณาปฏิเสธคำขอข้อมูลส่วนบุคคลหรือการเปิดเผยข้อมูลส่วนบุคคลให้ถูกต้องตามพระราชบัญญัติข้อมูลข่าวสารของราชการ พ.ศ. 2540 และพระราชบัญญัติคุ้มครองข้อมูลส่วนบุคคล พ.ศ. 2562 ซอฟแวร์นี้ จึงพัฒนาขึ้น ภายใต้ โครงการพัฒนาปัญญาประดิษฐ์ ช่วยพิจารณาการเปิดเผยข้อมูลส่วนบุคคลของสำนักงานปลัดกระทรวงทรัพยากรธรรมชาติและสิงแวดล้อม 

## วัตถุประสงค์ของซอฟแวร์
เพื่อให้คำปรึกษาแก่หน่วยงานของรัฐ ในฐานะผู้ควบคุมข้อมูลส่วนบุคคล กรณีมีผู้ยื่นคำขอข้อมูลส่วนบุคคลต่อหน่วยงานของรัฐ ตามมาตรา 11 แห่งพระราชบัญญัติข้อมูลข่าวสารของราชการ พ.ศ. 2540 และพระราชบัญญัติคุ้มครองข้อมูลส่วนบุคคล พ.ศ. 2562 เพื่อให้การพิจารณามีคำสั่งปฏิเสธคำขอหรือเปิดเผยข้อมูลข่าวสารตามคำขอ เป็นไปอย่างรวดเร็วและถูกต้องตามเจตนารมณ์ของกฎหมาย 
  
## ข้อมูลนำเข้า
ผู้ใช้งานต้องแจ้งข้อเท็จจริง ตามที่ AI ร้องขอ โดยกดเลือกคำตอบบนหน้าต่างของโปรแกรม PDX

## ข้อมูลผลลัพท์
AI เสนอความเห็นเป็นข้อความภาษาไทย ในกล่องข้อความ (Message Box) หลังจากได้รวบรวมข้อเท็จจริงและประมวลผลตามข้อกฎหมายที่เกี่ยวข้อง 

## วิธีใช้งาน
1. ดาวน์โหลด source code ของโปรแกรม PDX
2. แตกไฟล์ (Unzip) และวางไฟล์ PDX.pyw บน Desktop ของเครื่องคอมพิวเตอร์ PC หรือ Notebook บนระบบปฏิบัติการ Windows 
3. ดาวโหลดและติดตั้งโปรแกรม Python  
4. เปิดไฟล์ PDX.pyw
5. กดปุ่ม START อ่านข้อมูล Disclaimer แล้วกดปุ่ม Yes หรือ No ตามที่เห็นสมควร
6. กรณีกด Yes จะสามารถใช้งานโปรแกรมต่อไป โดยอ่านคำถามและเลือกคำตอบที่ถูกต้องตามข้อเท็จจริง 
7. กรณีกด No ต้องกดปุ่ม OK เพื่อปิดโปรแกรม
8. อ่านและพิจารณาความเห็นของ AI

## Algorithm และ Source Code
See https://raw.githubusercontent.com/Kietpawpan/PDX/main/PDX.pyw?token=GHSAT0AAAAAABWB7RZA7CNPCEYBBW2SUT22YV2R5AA

## ผู้พัฒนาซอฟแวร์
ดร. มนตรี เกียรติเผ่าพันธ์ ผู้อำนวยการส่วนข้อมูลข่าวสารและบริการร่วม กองกลาง สป.ทส. 
